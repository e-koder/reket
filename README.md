# РЕКЕТ
РЕКЕТ е друштвена игра со карти. Целта во играта е да изградите 3 различни индустрии и соберете 10 милиони евра, а со тоа станувате најголемиот македонски могул. 

# ИГРА
За почеток, измешајте ги картите и најмалиот нека подели по 5 карти на секој играч. Следниот играч во правец на часовникот е прв и влече две карти. Играчот може да игра 0-3 карти. Ако играчот има повеќе од 7 карти на крајот на неговиот потег, мора да одстрани некои од нив и да ги стави во центарот на масата (не ги игра).

## КРУГ

	1. Влечи 2 карти
	2. Играј до 3 карти (1 акција)
	3. На крајот од твојот ред имаш максимум 7 карти
	4. Следниот играч во правец на часовниокот е следен

## ПОТЕЗИ

Секој може да игра максимум 3 карти. Потезите може да се комбинираат со различен редослед. На секој круг играчот има право само на една АКЦИЈА.
- Изгради нов БИЗНИС
- Инвестирај пари во БАНКАТА
- Наплати РЕКЕТ преку твоите изградени бизниси
- Играј АКЦИЈА (макс една карта)

## ПОБЕДА

### Победа на партијата

Првиот играч кои ќе ги исполни двата услови истовремено е победник на партијата.
1. Изгради 3 различни индустрии (3 комплети од бизниси)
2. Собери минимум 10 милиони во банката

### Победа на играта (повеќе партии)

Се запишуваат милионите кои победникот ги има во банката при завршувањето на партијата. Првиот играч кој ќе собере вкупно 47 милиони се прогласува најголем македонски могул.

# КАРТИ

## БИЗНИСИ

Бизниси се градат со отворање на картите. Бизнисите од иста боја припаѓаат на иста индустрија и се групираат заедно. Играчот кој прв ќе има три комплетни индустрии и баланс од минимум 10 милиони е победник.

## ДИВОГРАДБИ

Дивоградбите заменуваат легитимен бизнис и може да се играат на една од двете бои. Дивоградбата изградена без легитимен бизнис не функционална и не може да се користи за рекет или победа на партијата.

## РЕКЕТ
Наплаќај рекет со картичките од соодветната боја. Сумата која се наплаќа зависи од бројот на бизниси кои ги имаш отворено на масата и е напишана на самите картички. Играј заедно со Дупли Рекет или Корупција за да ја максимизираш својата заработка.

## АКЦИИ

Играј акции за да ги нападнеш противниците прв и да ги ослабиш пред да ти се вмешат во бизнисот. Секој играч има право да игра само една акција при неговиот ред.

## ПАРИ
За да останат бизнисите под твоја контрола, потребни ти се и пари. Парите кои ги чуваш во твојата банка ги користиш за да плаќаш рекет, тужби и други непредвидени трошоци.

# БАНКА
Секој играч има своја банка во која ги чува парите. Банката се наоѓа на десната страна пред играчот.

## ВЛОЖУВАЊЕ НА АКЦИИ
Доколку играчот не сака да изведе одредена акција, може да ја вложи во банката и од тој момент таа се користи како платежно средство.

## ДОЛГОВИ
Секој ликвиден играч е должен да ги плати своите долгови. Кусур не се враќа. Исплатата на долговите може да се врши од банка, преку тендери или веќе отворени бизниси.

## СТЕЧАЈ
Доколку играчот нема ништо на свое име (бизниси, пари, акции) тој оди во стечај и е ослободен од долгови.

